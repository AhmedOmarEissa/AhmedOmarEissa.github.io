---
layout: post
title: Politieke partijen maken plannen bekend, minder mensen in de zorg, wolven zorgen voor discussie.
date: 2024-05-23 21:10:13 +0000
description: NOS news for the week
tags: NOS project
video_embed: https://www.youtube.com/watch?v=YN5REoZcryQ
image: https://img.youtube.com/vi/YN5REoZcryQ/0.jpg
---

This text is automatically generated from the subtitles of NOS Nieuws van de Week. The code used is in [this repo](https://github.com/AhmedOmarEissa/LanguagesTube).

## Politieke partijen maken plannen bekend, minder mensen in de zorg, wolven zorgen voor discussie.

[![IMAGE ALT TEXT HERE](https://img.youtube.com/vi/YN5REoZcryQ/0.jpg)](https://www.youtube.com/watch?v=YN5REoZcryQ)


New words: wolven, zorg, wolf, partijen, mensen, afspraken, reeën, willen, werken, plannen

Dit is het Nieuws van de Week en ik ben Malou Petter. In deze uitzending hebben we nieuws over de formatie. Politieke partijen hebben hun plannen voor Nederland bekendgemaakt. We vertellen dat steeds minder mensen in de zorg willen werken. Bijvoorbeeld als verpleger. En we hebben nieuws over de wolf. De dieren zorgen voor veel discussie. Politieke partijen hebben maanden met elkaar gepraat over een nieuwe regering. Nu zijn ze het met elkaar eens geworden over de plannen. Ongeveer een half jaar geleden werden de Tweede Kamerverkiezingen gehouden. De PVV kreeg de meeste stemmen tijdens de verkiezingen. Daarom mocht de PVV proberen om afspraken te maken met andere partijen. Om samen het land te regeren. Vier partijen gingen daarover met elkaar in gesprek. De PVV dus, met Geert Wilders. De VVD met Dilan Yesilgöz. NSC met Pieter Omtzigt. En de BBB met Caroline van der Plas. De afgelopen maanden hebben ze veel met elkaar gepraat. Dat was soms best moeilijk, want er zijn grote verschillen in de ideeën van de partijen. Lange tijd wilde het niet lukken om afspraken te maken. En dat vonden de partijleiders soms vermoeiend. Dat zegt ook deze partijleider. Ik word er eerlijk gezegd een beetje moe van. Maar ze bleven het maandenlang proberen. En nu hebben ze afspraken gemaakt over hoe ze het land willen besturen. De partijleiders zeggen dat ze blij zijn met de afspraken, ondanks de verschillen. En ik denk, voor iedereen die het akkoord van ons alle vier leest... ...dat die kan zien dat er heel veel gaat veranderen in Nederland. De partijen hebben afspraken over tien belangrijke punten. Ze willen bijvoorbeeld dat er minder asielzoekers en migranten naar Nederland komen. Ze willen goedkopere zorg. Ze willen minder regels voor boeren. Onze verslaggever in Den Haag volgt het politieke nieuws. Zij legt uit dat er nog veel onzeker is aan de plannen. Want het is nog niet duidelijk hoe de partijen dit precies willen doen. De partijen zeggen dat ze dat later bespreken hoe ze de plannen precies willen uitvoeren. Bij veel plannen moet nog uitgezocht worden of het mogelijk is. Waar bijvoorbeeld het geld vandaan moet komen om het te betalen. En of wat ze hebben bedacht wel mag volgens de regels. Strengere regels voor asielzoekers bijvoorbeeld. Daar moet Nederland zich aan afspraken houden met andere landen. Dat kan Nederland niet zomaar zelf beslissen. Andere politieke partijen maken zich daarom zorgen. Die zeggen dat er afspraken zijn gemaakt die helemaal niet kunnen. Nu de partijen afspraken hebben gemaakt, moet ook worden nagedacht... ...over de nieuwe ministers en de nieuwe premier. De nieuwe premier moet het werk gaan doen dat Mark Rutte de afgelopen jaren heeft gedaan. Onze verslaggever vertelt er meer over. Normaal gesproken wordt de leider van de partij die de verkiezingen wint de nieuwe premier. Dat was dus Wilders. Maar andere partijen wilden niet dat hij de minister-president zou worden. Daarom zijn de partijen nu op zoek naar iemand anders voor die rol. En dat is best spannend, want dat wordt de leider van de nieuwe regering ... ...en is dus een belangrijk persoon. Er zijn steeds minder mensen die in de zorg willen werken. Scholen merken dat minder jongeren beginnen aan een studie of opleiding voor verpleegkundige. Dat is een probleem, want er is een groot tekort aan medewerkers in de zorg. Dit is een les voor mensen die wél in de zorg willen gaan werken. Ze leren vandaag hoe je een prik in een arm kunt zetten voor een infuus. Dat doen ze in een nep-arm. Dit jaar zijn er minder jongeren begonnen aan de opleiding. Deze jongen koos er wel voor. Ik merk wel dat veel mensen als ze aan mij vragen wat doe je dan voor studie... ...dat ze dan wel snel zeggen: dat had ik niet verwacht. En ik heb niet veel mensen om me heen inderdaad die nu de studie zouden kiezen. Voor ziekenhuizen is het slecht nieuws dat er zo weinig mensen een opleiding doen. Want ze hebben veel nieuwe medewerkers nodig. Het personeelstekort in de zorg bestaat namelijk al lang. Er zijn te weinig dokters, verplegers en ook mensen die in de thuiszorg werken. Hierdoor moeten patiënten soms lang wachten voor ze geholpen worden. Er zijn verschillende redenen waarom mensen liever niet in de zorg willen werken. Het werk kan zwaar zijn, je bent soms de hele dag in beweging. Er zijn vaak wisselende werktijden, zoals in het weekend en 's nachts. En het verdient minder geld dan veel andere beroepen. Het probleem wordt de komende jaren groter. Want Nederland vergrijst. Dat betekent dat er steeds meer ouderen zijn. En oudere mensen hebben vaak meer zorg nodig dan jonge mensen. Omdat ze bijvoorbeeld last kunnen hebben van een ziekte. Of als ze vallen sneller iets breken. Dat merken ze ook in dit ziekenhuis. We zien hier vaak ouderen en we hebben ook de indruk dat er meer ouderen... ...komen in de laatste jaren. We hebben hier iemand liggen van 76. Van 78 jaar is er iemand. Van 70, 71, 81, 82 jaar. Door de vergrijzing zijn er dus steeds meer mensen die zorg nodig hebben. En tegelijk zijn er steeds minder mensen die de zorg kunnen geven. Er moet dus iets veranderen. Zorgorganisaties proberen van alles. Op sommige plekken werken mensen uit het buitenland. Verzorgers uit Indonesië bijvoorbeeld, komen naar Nederland om hier... ...in de thuiszorg te werken. Op andere plekken wordt een zorgrobot gebruikt. Die kan ouderen helpen. Bijvoorbeeld iets oprapen dat is gevallen. Of een beweeg-les geven. Beweeg uw handen omhoog en raak de schouders aan. Maar ook met deze oplossingen blijft het volgens deskundigen nodig dat meer mensen... ...kiezen voor een opleiding in de zorg. En dat is echt de moeite waard, vinden de studenten. Ja, het contact met mensen: geweldig. De leuke grappige momenten die je hebt met mensen, dat maakt het voor mij gewoon geweldig. Je bent altijd bezig, het is nooit saai. Er kan van alles gebeuren. -En af en toe even lekker prikken. Ja af en toe prikken, zeker. Dat maakt het ook leuk, dat zijn toch de leukste opdrachten. Wolven hebben het naar hun zin in de Nederlandse natuur. Er zijn al een paar groepen wolven die hier leven. En in de komende jaren kunnen dat er nog meer worden. Daar is nieuw onderzoek naar gedaan. Zo'n 6 jaar leven er wolven in Nederland. Sindsdien zijn ze af en toe gefilmd. Onderzoekers vinden het belangrijk om meer over de wolf te weten te komen. Ze hebben daarom gekeken waar de wolven voorkomen. Op dit moment zijn er al zeker negen groepjes wolven in Nederland. Ze leven op deze plekken. Maar in de toekomst zou het kunnen dat ze hier gaan voorkomen De onderzoekers hebben vooral gekeken naar hoe het landschap eruit ziet. Wolven vinden het namelijk fijn om te leven in gebieden... ... waar veel bomen staan, dan zijn er genoeg plekken om te verstoppen. Er moeten ook dieren voorkomen waar ze op jagen, zoals herten en reeën. En, ook belangrijk, er moeten niet teveel mensen zijn. Er zijn dus best veel plekken waar de wolf wel zou kunnen leven in ons land. Vertelt deze wolven-onderzoeker. Ja dit is echt zo'n gebied waar heel veel reeën aanwezig zijn. Zo'n bosje als hiervoor... ...dat is zo'n plek waar nu overdag reeën zouden verstoppen. Dat kan die wolf ook. Die kan hier gewoon overdag lekker rusten, en dan 's avonds wanneer het schemering wordt... ...net zoals reeën de akkers opgaan, op zoek naar juist die reeën. Niet iedereen is blij met de wolven in Nederland. Er is veel discussie over. Zo zijn veel boeren bang dat wolven ook hun dieren aanvallen en doodmaken. Dat gebeurde bijvoorbeeld al bij schapen. En sommige wandelaars zijn bang dat ze niet meer veilig in de natuur kunnen lopen. Omdat ze een wolf kunnen tegenkomen. Er zijn ook mensen blij dat er steeds meer wolven in ons land zijn. Hij hoort in de Nederlandse natuur, zeggen sommige natuurorganisaties. En we hoeven er niet bang voor te zijn. Volgens hen is het dier meestal niet gevaarlijk voor mensen. De kans om in de natuur een wolf tegen te komen, wordt de komende jaren dus groter. De wolvendeskundige heeft een tip voor als dat gebeurt. Wanneer je een wolf tegen komt, houd even afstand. Kijk de situatie goed. Kijk wat die wolf doet. Probeer de andere kant op te gaan. Ga niet direct op een wolf af. Voor de rest, geen enkel probleem. In deze uitzending vertelden we over de formatie. Er zijn plannen gemaakt voor ons land. We legden uit dat steeds minder mensen in de zorg willen werken. En we hadden het over wolven. Die zullen de komende jaren op steeds meer plekken voorkomen. Volgende week is er weer een journaal van de NOS in makkelijke taal. Tot dan! 