---
layout: post
title: Personeel is agressie zat, Europese verkiezingen zijn voorbij en verbod op sommige huisdieren
date: 2024-06-12 13:59:49 +0000
description: NOS news for the week
tags: dutch
image: https://img.youtube.com/vi/VQRtHXKXykQ/0.jpg
video_embed: https://www.youtube.com/embed/VQRtHXKXykQ

---

This text is automatically generated from the subtitles of NOS Nieuws van de Week. The code used is in [this repo](https://github.com/AhmedOmarEissa/LanguagesTube).

## Personeel is agressie zat, Europese verkiezingen zijn voorbij en verbod op sommige huisdieren





New words: dieren, mensen, huisdier, verboden, wij, agressie, verkiezingen, stemmen, partijen, russische

Dit is het Nieuws van de Week, een journaal van de NOS in makkelijke taal. En ik ben Jeroen Overbeek. In dit journaal gaat het over mensen die tijdens hun werk... ...worden uitgescholden en bedreigd. We vertellen hoe de Europese Verkiezingen zijn afgelopen. En we leggen uit welke huisdieren binnenkort verboden zijn. Uitgescholden of bedreigd worden tijdens je werk. Steeds meer mensen krijgen daarmee te maken. Bij sommige bouwbedrijven zijn ze dit soort agressie helemaal zat. Deze man legt kabels en leidingen onder de grond. Ook hij heeft te maken met boze reacties. Er is de laatste tijd heel veel regen gevallen. En dan ligt er modder op de stoep. En die stoep die vegen wij... ...die houden wij bij. Maar de witte gymschoenen, daar zit dan een klein bruin vlekje op. En dan gaan ze helemaal uit de plaat. En dan denk ik ja. -Tegen jou? Ja, en dan zijn ze ook echt kwaad ook. Ook wordt hij weleens uitgescholden, omdat iemand er niet langs kan. Soms wordt er gestopt, raam naar beneden: "Hé, en ik kan er niet langs." "Stelletje klootzakken. Want ik moet daar op de parkeerplaats zijn." En dan kijk je op de achterbank en dan zit daar nog een kindje. Het bouwbedrijf wil dat mensen zich minder agressief gedragen op straat. Ze zijn daarom een actie begonnen. Op de plekken waar ze aan het werk zijn, hangen vanaf nu deze spandoeken. Met de woorden Stop Agressie erop. Ze hopen dat mensen daardoor beter gaan nadenken over hun gedrag. Niet alleen in de bouw, ook in andere beroepen hebben werknemers te maken met agressie. Zoals bij de politie, in de zorg en in het openbaar vervoer. Zij vroegen al eerder aandacht voor het probleem. In april stonden bijvoorbeeld in het hele land treinen, trams en bussen een paar minuten stil. Conducteurs en machinisten protesteerden tegen de agressie... ...waar ze steeds vaker mee te maken hebben. Een paar dagen eerder was een conducteur door een passagier van de trap gegooid... ...geslagen en geschopt. Ik hoop te bereiken dat mensen beseffen dat wij ook gewoon mensen zijn. En dat we ons werk doen. Bij dit bouwbedrijf hangen ze nu dus spandoeken op. De medewerkers krijgen ook trainingen. Daarin leren ze hoe ze moeten omgaan met agressie. Maar volgens deze man van het bouwbedrijf is het ook belangrijk om te zeggen... ...dat het op veel plekken wél goed gaat. En tegelijkertijd geven we ook veel aandacht aan alle goede voorbeelden... ...die er gelukkig ook zijn. En heel veel bewoners die onze jongens van koffie of een worstenbroodje voorzien. Ook die voorbeelden mogen genoemd worden. Want het is op veel plekken ook heel fijn werken. De medewerkers hopen dat mensen snappen dat zij alleen maar hun werk doen. En dat ze juist alleen maar willen helpen. Kijk wij zijn hier niet om iemand te pesten. Wij zijn hier ook maar om die waterleiding te vervangen. Of die gasleiding te vervangen. Of te zorgen dat die mensen een elektrische laadpaal kunnen zetten. En dan denk ik: wat heb ik jou nou misdaan, dat je zo kwaad op mij kan worden? De Europese verkiezingen zijn geweest. In bijna alle landen in Europa mochten mensen stemmen voor het Europees Parlement. Ook in Nederland konden mensen hun stem uitbrengen. Na de verkiezingen zijn alle stemmen geteld en nu is de uitslag bekend. De mensen van de partij GroenLinks/PvdA zijn heel blij. Zij hebben in Nederland de meeste stemmen gekregen. En dus hebben ze de verkiezingen gewonnen. Maar ook de PVV, de partij van Geert Wilders, heeft veel stemmen gekregen. Nederland was niet het enige land waar mensen naar de stembus mochten. De verkiezingen zijn gehouden in deze 27 landen. Ze horen allemaal bij de Europese Unie. En daarom mag iedere volwassen inwoner ook meebeslissen welke politici... ...in het Europees Parlement komen te zitten. Het gaat om honderden miljoenen kiezers in totaal. En in elk land vierden de partijen, die veel stemmen haalden, feest. Vrienden, wij hebben deze verkiezingen gewonnen. Dit is een geweldig resultaat. In sommige landen kregen partijen, die te vergelijken zijn met... ...de Nederlandse PVV veel stemmen. En in andere landen ging het goed met partijen die lijken op GroenLinks/PvdA. Ook christelijke partijen waren blij: want zij blijven de grootste in het Europees Parlement. In Europa wordt gewerkt aan wetten en regels die voor elk land gelden. Er zijn partijen die dat geen goed idee vinden, zoals de PVV. Zij vinden dat landen meer zelf moeten kunnen beslissen. Bij deze verkiezingen stemden veel mensen op partijen die er net zo over denken. Maar de meeste stemmen gingen toch naar partijen die willen dat... ...de landen in Europa wel blijven samenwerken. De politici die zijn gekozen, gaan binnenkort hier aan het werk. Dit is de vergaderzaal van het Europees Parlement. De komende jaren gaan ze hier praten over wetten, voorstellen en regels... ...waar iedereen in de Europese Unie mee te maken krijgt. Vanaf 1 juli zijn veel dieren verboden om te houden als huisdier. De Russische dwerghamster bijvoorbeeld. Er blijven nog maar dertig diersoorten over die je wel thuis mag hebben. Het gaat daarbij over zoogdieren. Zoogdieren zijn dieren die hun jongen moedermelk geven. Zoals schapen, honden en katten. Zoogdieren die je nog wel mag hebben, zijn bekende huisdieren zoals katten. Maar ook minder bekende dieren, zoals de waterbuffel. En de alpaca. Deskundigen deden jarenlang onderzoek naar welke dieren geschikt zijn... ...om in Nederland te houden als huisdier of als hobbydier... ...bijvoorbeeld in een wei naast het huis. Bij het onderzoek letten de deskundigen op een heleboel dingen. Heeft een dier bijvoorbeeld scherpe tanden of klauwen waardoor mensen gewond kunnen raken? Heeft het gevaarlijke ziektes die kunnen overgaan op mensen? Ze keken ook naar de risico's voor dieren: is de temperatuur in Nederland goed? Of is het hier te warm of te koud? En heeft een dier misschien bijzondere voeding nodig om te overleven? Na het onderzoek bleef er dus een lijst met dertig soorten zoogdieren over... ...die je, volgens de wet, als huisdier mag hebben. Sommige mensen zijn blij met de lijst. Zoals deze man. Hij werkt bij een organisatie die dieren opvangt en daar heel druk mee is. Ja, wij zijn heel blij met deze lijst. Eindelijk zal nu het aantal dieren... ...dat wij op onze wachtlijst tegenkomen, zal hopelijk afnemen vanaf nu. De organisatie vangt dieren op waarvoor mensen niet langer zelf kunnen zorgen. Dat zijn soms ook hele kleine dieren. Hier hebben we een soort knaagdieren: degoes. We hebben nog heel veel andere soorten hier ook. Allemaal soorten dieren die hier in de opvang terechtkomen... ...omdat ze ongeschikt zijn als huisdier. -En waarom zijn die dan hier? En die degoes zijn vooral ongeschikt... ...omdat ze een speciaal dieet nodig hebben. Ze mogen geen enkele vorm van suiker en moeten heel veel knagen. Geef je nou wel een keer suiker, een stukje appel of zo... ...dan ontwikkelen die dieren allemaal akelige, diabetesachtige ziektes. Maar er zijn ook mensen die niet blij zijn met het verbieden van diersoorten. Zoals Alexander. Dit zijn de capibara's. En dat dier is binnenkort ook verboden. Capibara's hebben namelijk hele scherpe tanden, die gevaarlijk kunnen zijn voor mensen. Alexander heeft daar nooit wat van gemerkt. Maar wij hebben al ruim tien jaar capibara's in de collectie. En daar is nog nooit wat mee voorgevallen. De Russische dwerghamster is straks ook verboden. Het is op dit moment nog een populair huisdier. Maar volgens de deskundigen is het Nederlandse klimaat niet goed voor ze. Want het diertje leeft normaal in een gebied dat veel kouder is dan Nederland. Dat is Neo, de Russische dwerghamster. - En per 1 juli mag hij niet meer? Ja, dat bedenk je toch niet, dat is verschrikkelijk. - Maar het is een feit. Ja, ze hebben gezegd: hij kan niet overleven in het Nederlandse klimaat... ...dus we moeten 'm verbieden als huisdier. - Hoeveel zijn er in Nederland? 150.000 Russische dwerghamsters worden gehouden als huisdier in Nederland. - Kortom, jij vindt het...? Onzinnig. Dieren die straks verboden zijn, hoeven niet weg. Ze mogen bij hun eigenaar blijven tot ze doodgaan. Maar er mogen vanaf 1 juli geen nieuwe dieren meer bijkomen. In dit journaal ging het over agressie tegen mensen die op straat aan het werk zijn. We lieten zien waar de politici, die zijn gekozen voor het Europees Parlement, gaan werken. En we legden uit waarom sommige huisdieren per 1 juli verboden zijn. Dit was het voor nu. Volgende week is er weer een journaal van de NOS in makkelijke taal. Heel graag tot dan!